---
title: 'Hem'
---

# Art Ist om sin tid som klubbarrangör

<section class="intro-container">
    <div class="intro-text">
      Jag jobbade länge med att arrangera klubbar och hela den tiden känns som en enda stor festlig anekdot. Ibland blir jag sugen på att ge mig tillbaka in i arrangörssvängen men jag tror varken jag har nerverna eller drogvanorna för det längre.
      – Nacht, Happy Nation och Ficks är tre klubbar som jag var med och drev back in the days. 
      När allt funkade var de inte 
      bara extremt festliga utan uppnådde någon slags verkshöjd – om man nu går med på att klubbar är konst (det tycker jag de kan vara, som participatorisk improvisationsteater ungefär, fast kul). Från Ficks, som jag och Makode Linde drev på F12, minns jag en kväll med levande kycklingar som resulterade i flera löpsedlar, en totalt absurd rättegång och minst en kommande pjäs på en av landets nationalscener.
    </div>
    <div class="intro-text">
      Jag har lyckligt nog fått spela på några av världens bästa klubbar, ställen där ljud, ljus, rum och publik är av högsta kvalitet och i konstant samspel. 
      <div class="intro-img">
        [FIGURE src="image/art-ist.jpg?w=180" class="left" caption="Art Ist"]
      </div>
      Jag tänker på Trouw i Amsterdam, Panorama Bar i Berlin, Kruthuset i Stockholm. Fast kanske att Studio Barnhus båtfest på kroatiska Garden Festival i somras är min bästa spelning någonsin. Bästisar i dj-båset och på dansgolvet, vansinnigt vacker adriatisk inramning, delfiner som hoppade runt båten, total eufori.
    </div>
</section>
